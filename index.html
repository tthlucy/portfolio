<!DOCTYPE html>
<html>
    <head>
        <meta charset="UTF-8">
        <title>Egy legenda weboldala</title>
        <link rel="stylesheet" href="rolamstyle.css">
    </head>
    <body>
        <nav>
            <ul>
                <li><a href="index.html">Rólam</a></li>
                <li><a href="portfolio2.html">Egész jó mémek</a></li>
                <li><a href="portfolio3.html">Elérhetőség</a></li>
                <li><a href="portfolio4.html">Dokumentáció</a></li>
            </ul>
        </nav>
        <h1 style="margin-top: 200px; padding-bottom: 50px">Rólam</h1>
        <p> 2002-ben születtem, március 14.-én, egy csütörtöki napon. A születésnapom a π nemzetközi világnapjaként van számon tartva, és ezt a tényt már egészen kiskorom óta tudom. Talán ezért kezdtem el már az általános iskolában is érdeklődni a matematika iránt, habár később, felső tagozatban mégiscsak a természettudományos irányzatok, a kémia és a fizika irányába keveredtem. A gimnáziumi éveimet Szegeden töltöttem, ahol jelenleg is lakok, természetesen csak akkor amikor éppen nem a Kármán Koliban lógatom a lábamat. Az alma mater-em a Szegedi Radnóti Miklós Kísérleti Gimnázium volt, amire szerintem életem végéig nagy szeretettel fogok gondolni, hiszen itt tanultam meg azt, hogy mennyire fontos a kitartás, mekkora húzóereje van a közösségnek, és hogy mennyire nem fekszik nekem a szerves kémia. A tanulmányaim utolsó két évében találtam ki, hogy unokatestvérem mintájára, mondván sosem elég egy mérnök a családban, a BME-n szeretném folytatni a tanulmányaimat, de akkor még az építészmérnökség vonzott. Az elsőkörös felvételi eredmény után végül a GPK lett a sorsom, amiről azóta kiderült, hogy valószínűleg ez az én utam, hiszen a mintatanterv tárgyai úgy 90%-ban azt tartalmazzák, amit mindig is tanulni szerettem volna. Van lehetőségem a kreatív energiáim lekötésére is, annyit számolok, hogy már mindkét fülemen ez jön ki, és kémiából is csak a szervetlen részt kérdezik, ami nekem nagyon szimpatikus.  </p>
        <p>  A személyiségemről még nem sokat írtam. A többség szerint nem vagyok vicces, habár szerintem elég jó a humorérzékem. Specialitásaim a fárasztó szóviccek, valamint az első rangú memék, erről szól a kis bemutatkozó honlapom egyik füle is. Magamat kreatív embernek tartom, habár ez elsősorban a problémamegoldó képességemre vonatkozik. Nagyon szeretem a zenét, én magam is zenélek, három hangszeren tudok játszani, fő vonalam a zongora, de van egy ukulelém, meg a felvágáshoz elég pár kötelező akkordot eljátszom gitáron is. Ezen kívül én vagyok a karaokeparty-k ördöge, amíg volt rá lehetőség, kéthetente lent csücsültünk a szegedi karaokebulikon a közeli barátaimmal. A gimnáziumi évek alatt részt vettem egy kis Kamarakórus megalapításában is, aminek a neve a Visítozó Picicicák volt, ezzel a kis csoportosulással rendszeresen részt vettünk szeretett gimnáziumunk karácsonyi hangversenyén, valamint a gyulai EDÜ fesztivál kórusversenyén is, ahol a közönségdíjat sepertük be a Bohemian Rhapsody feldolgozásunkkal. Nagyon közösségi ember vagyok, hamar megtalálom mindenkivel a hangot, részben azért, mert annyi hobbim volt/van, hogy valahogy mindig tudok közös témát találni. Ezt a képességemet próbálom kamatoztatni jelenleg többek között a Senior Gárda próbásaként is. Ide azért csatlakoztam, mert nagyon szeretnék szervezni egy egyetemi karaokebulit, és szeptemberben még úgy tűnt, hogy idén még esély is van erre, de azóta úgy tűnik, hogy leghamarabb szeptembertől tudunk közösen énekelgetni. A Gárdától nagyon sokat kaptam, rengeteg új barátot szereztem, nagyon sokat tanultam tőlük az egyetemi rendszerekről, stb. Mivel a tankörvezetőm is gárdás, az ő mintájára jelentkeztem én is a következő félévre tankörvezetőnek, hogy én is annyi segítséget adhassak a gólyáknak, amennyit én is kaptam szeptemberben.</p>
        <p> Miután már annyit írtam,hogy Lorem Ipsumra sincs szükségem a kitöltésre, lassan lezárnám a gondolataimat, amit a kedvenc idézetemmel tennék meg:</p>
        <p style="text-align: center; font-style: italic">„ Talán megbénít ez az ital, vagy feledteti, amiért jöttem, vagy úgy megkínoz, hogy rimánkodom majd a halálért, de bárhogy könyörgöm, ne hallgass majd rám. Az a dolgod, hogy megitasd velem az utolsó cseppig, ha erőszakkal kell is a számba öntened. Értetted? Meg kell inni. Ezt meg kell inni. Az egészet meg kell inni.”</p>
        <p style="text-align: center; font-style: italic; font-size: 18px; padding-bottom: 100px"> / Albus Dumbledore /</p>

    </body>
</html>